ANTROPOLOGIA FILOSOFICA
FOSCO LOREGIAN

• [si] discuta[no] i pregi teorici e i limiti concettuali che Plessner riscontra in un’antropologia
filosofica che considera possibile una definizione della natura umana solo sul piano funzionale.
Mi concentro su un singolo dettaglio, che trovo particolarmente doloroso.
Pulendo un po’ il testo da un lessico specifico abbastanza fiorito si apprezza la seguente idea: è riduttivo limitare l’uomo all’insieme delle sue prestazioni, o all’insieme delle strutture che produce materializzando i suoi processi mentali; piuttosto, un modo di affrontare il problema della definizione dell’uomo,
e quindi dell’Antropologia, che sia più “a mente vuota” prende le mosse dall’idea che
l’antropologia filosofica deve considerare l’essenza unitaria psico-fisicospirituale dell’uomo e procedere quindi con un metodo di analisi che tenga
conto della connessione tra processi corporei, processi di coscienza e contesti spirituali.
E’ lodevole, questa spinta all’unitarizzazione. Ma la sensazione diffusa è che questa posizione sia solo
una forma molto sottile di benaltrismo, che passa indisturbato perché è stato mascherato da un lessico
specifico impenetrabile, e successivamente condito da una vena romantico-religiosa che impedisce di
attribuire alle parole un vero significato. Attingere a campi semantici già saturi di significato è da tempo
immemore un espediente per dire il nulla, nascondendosi poi dietro la suddetta sovrasaturazione.
Plessner parla nel 1964. Due anni prima è stato consegnato il Nobel a Watson e Crick, ma per idee
[WC+ 53] che risalivano al 1953. Undici anni non sono bastati a Plessner per familiarizzare con la
genetica, per provare a farne un parametro di giudizio?
E’ proprio l’esempio di Watson (e delle sue dichiarazioni leggermente razziste e omofobe in tarda
età) a suggerire che l’intelligenza sia difficile da trasferire, e che tutti gli studiosi sono figli del tempo
in cui vivono. Ma quello che si fa qui è un discorso diverso: l’intelligenza sarà sı̀ settoriale e non trasferibile, ma l’efficacia di un linguaggio nel penetrare un problema destrutturandolo fino ai suoi punti
fondamentali, il suo saper essere uno strumento quantitativo oltre che (o meglio, prima che) qualitativo,
queste caratteristiche gerarchizzano i saperi, se non nella loro dimensione morale, perlomeno nella loro
capacità di analisi, nella ricchezza dei risultati che ottengono. Queste idee danno la sensazione di ignorare proprio la scienza cui pretendono di appoggiarsi; come dar loro il minimo credito? Ex falso quodlibet
sequitur: dovrei perdere più di un secondo dietro a delle teorie facilmente confutabili?
La necessità di un contatto più intimo con la scienza che non sia citarla a casaccio sembra sfuggire a
Plessner, che ci tiene a sottolineare come “la storia dell’antropologia filosofica moderna” [sia] “intrecciata alla storia delle scienze in generale”, ma poi evita con una certa cura di entrare nell’unico merito a
cui la discussione scientifica (e in effetti la discussione tout court) avviene proficuamente, ossia quello
quantitativo.
E’ familiare, Plessner, con la teoria che lingua, miti, produzioni dell’intelletto (e probabilmente la
coscienza stessa) siano fenomeni adattivi rispondenti a leggi simili alla selezione naturale, ma su base
memetica invece che genetica? E’ familiare con l’idea che, in senso più lato, si possano applicare gli
stessi modelli descrittivi-predittivi che governano la diffusione del vaiolo e la distribuzione del calore
1

2

FOSCO LOREGIAN

lungo una grata alla diffusione delle idee e delle tradizioni attraverso le popolazioni umane? Questi
modelli, va senza dire, afferiscono alla Matematica; non certo a Kant o Marx.
E’ familiare con il circolo di idee che porterà Jaynes [Jay76], pochi anni dopo, a formulare l’ipotesi
-eccessiva, ma suggestiva nelle sue linee generali- che la coscienza sia un sottoprodotto tardivo del
linguaggio? Con le immediate ed estreme conseguenze che l’autocoscienza non sia più una caratteristica
definiente dell’uomo, e quindi è fallace pensare i primi uomini -degli uomini che vissero gli eventi che
ispirarono l’Iliade- abitati dagli stessi moti dello spirito di cui disponiamo noi? E’ familiare col fatto che
se c’è questa frattura, non c’è continuità alcuna tra “l’uomo” come fu inteso dai classici e l’uomo come
è inteso dai moderni? Plessner lo ha letto,“Il crollo della mente bicamerale”,e se sı̀, che ne pensa?
E’ familiare con la teoria delle strutture emergenti, coi fenomeni intrinsecamente caotici (cioè con la
dipendenza caotica di un sistema dinamico dai suoi dati iniziali cosı̀ come studiata da Lyapunov -che
muore nel 1918: Plessner e i suoi compari avrebbero avuto tutto il tempo di aprire un libro di meccanica
dei sistemi. . . ).
E’ familiare con l’analisi delle reti sociali [MJ38] che nasce, almeno in nuce, con Moreno e Jennings
negli anni ’30? E’ da notare che Moreno e Jennings furono influenzati da Durkheim; non esattamente un
estraneo ai congeneri di Plessner.
Supponiamo che questa familiarità ci sia: queste competenze non traspaiono. Ma più probabilmente
no, Plessner non è familiare con queste nozioni né con questa maniera di pensare. E questo non sarebbe
un problema, se solo la parola “scienza” non occorresse abbastanza spesso da far sorgere un certo prurito.
Bisogna indagare il rapporto tra le scienze della natura e le scienze della cultura; la storia dell’antropologia filosofica moderna è intrecciata alla storia delle scienze in generale; l’Antropologia filosofica deve
porsi al punto medio tra due tensioni distinte, la spinta al generale (prerogativa delle scienze sociali -frase
assai opinabile, a esser gentili) e lo studio del particolare (che sarebbe invece prerogativa delle scienze
esatte? E’ uno scherzo?).
Le hanno studiate, mi chiedo io, quelle scienze a cui ambiscono a intrecciarsi, o piuttosto non hanno
la minima idea di cosa componga la loro pratica quotidiana, tradendo un pressapochismo che non è dissimile da quello dei crackpot che stiracchiano il significato di parole che non conoscono per asserire che
“Einstein era un ciarlatano”? Hanno la minima familiarità con il progresso gigantesco che il linguaggio
scientifico ha compiuto quando si è mescolato con lo strutturalismo, negli stessi anni ’60 in cui Plessner
definisce baroccamente l’uomo come ‘orizzonte dei compiti di un essere che desidera e spera eccetera
eccetera eccetera eccetera’ (benissimo, ma allora cos’è un orizzonte, e qual è la definizione operativa di
desiderio, e qual è il motivo per cui questa definizione non è mal posta, di quale linguaggio formale fa
parte, cosa assicura che questa definizione non sia mal-tipata. . . )? Cos’è una società se non un sistema
dinamico, e che cos’è questa fumosa e tanto sbandierata paura che la ricerca sia ridotta a categorie glaciali, prive di sensibilità olistica, se non ignoranza della teoria dei sistemi emergenti? Il concetto per cui
il tutto è maggiore della somma delle sue parti è matematizzabile: ignorare questo fatto significa temere
il linguaggio scientifico come il più sfaticato dei ragazzini; solo, che Plessner è un adulto, e abita salotti
più nobili.
Difficilmente si scusa l’ignoranza di Plessner se non sospettandone la pigrizia intellettuale, figlia di
un atteggiamento castale assai comune tra gli umanisti, attaccata pervicacemente al desiderio di evitare
qualsiasi riferimento a parametri misurabili, oggettivi (non fatico a crederlo, è ciò che ogni gruppo sociale fa quando può scegliere tra l’autodifesa e l’onestà: un minimo approccio quantitativo distruggerebbe
alla radice molte di quegli artifici retorici che hanno fatto la carriera di tanti “pensatori” che ambiscono a
penetrare le intime fondamenta dell’Essere e poi sono in imbarazzo a fare una derivata). E’ ironico o no
che la corrente “filo-scientifica” di questi antropologi si possa invalidare appellandosi a un meccanismo

ANTROPOLOGIA FILOSOFICA

3

che è facile da abbozzare con modeste conoscenze di teoria dei giochi interagenti (ogni gruppo sociale predilige l’auto-conservazione, l’auto-mantenimento, ad un’analisi critica potenzialmente distruttiva),
facendo sı̀ che i propalatori di questa pseudo-teoria siano impossibilitati, dalla propria ignoranza scientifica, ad apprezzare i limiti del loro pensiero? E alla luce di questa contorsione storica che dovremmo
pensare, dell’antropologia filosofica come la intendono i padri fondatori?
La scarsa frequentazione dello stato dell’arte in teorie scientifiche complesse che erano già presenti, ma che si stavano andando a definire mentre Plessner scriveva, è probabilmente perdonabile da uno
spirito meno rigido del mio, che crede gli sarebbe bastato aprire un libro o due. Ma l’evitare chirurgicamente ogni tentativo anche minimo di spostare la discussione sul piano quantitativo, persino di quei
tentativi che sono palesemente mutuati dai lavori di sociologi, non può non puzzare, da molto lontano, di
disonestà intellettuale, pressapochismo, e in poche parole di quella perniciosa visione del sapere tardoromantica che tiene in scacco il progresso e la contaminazione tra i saperi, impedendo a scienza e filosofia
di essere per davvero due sorelle ingiustamente divise in culla.
Ci sarebbero molte altre cose da aggiungere, ma come al solito hanc marginis exiguitas non caperet:
dico solo una cosa: il poco che sappiamo a proposito dei meccanismi che regolano l’interazione tra decisori razionali lo sappiamo perché disponiamo della teoria dei giochi, della teoria dei sistemi complessi,
della teoria dei fenomeni caotici e dei sistemi emergenti. Sicuramente non lo sappiamo per merito di
qualcuno la cui migliore definizione di uomo è “l’orizzonte dei compiti di un essere che desidera e spera,
pensa e vuole, eccetera eccetera, eccetera eccetera”. E’ questo il distillato migliore che la “ricerca” riesce
a proporre come definizione dell’oggetto di studio di una disciplina? No: questo, ai miei occhi, è un suppurato. Non è solo irrilevante: è dannoso, è un’infezione che è penetrata nel midollo. Questo approccio
alla conoscenza che pretende a scarso diritto di essere accostata alla scienza, senza averla praticata un
giorno, non è nemmeno la parodia di un sistema di pensiero: se non altro, perché la parola parodia ha un
fondo di dignità storica ed etimologica che a queste idee manca del tutto.
L’impressione, purtroppo, è sempre la stessa: la filosofia è quella malattia dello spirito che ha fatto
un caso di stato della domanda “domani il sole sorgerà o no?”. La scienza è quella cosa che a un certo
punto ha guardato in alto e ha chiesto “andiamo sulla Luna?”.
R IFERIMENTI BIBLIOGRAFICI
[Jay76]
Julian Jaynes, The origin of consciousness in the breakdown of the bicameral mind, Houghton Mifflin Harcourt, 1976.
[MJ38]
J. L. Moreno and H. H. Jennings, Statistics of social configurations, Sociometry 1 (1938), no. 3/4, 342–374.
[WC+ 53] James D Watson, Francis Crick, et al., A structure for deoxyribose nucleic acid.

